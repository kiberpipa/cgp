---
title: Kiberpipa ni gostinski obrat
layout: a4
---
{::options parse_block_html="true" /}
<div class="a4page justify">

Obvestilo inšpekcijskemu organu, da

Kiberpipa ni gostinski obrat
----------------------------
{: .center style="letter-spacing:5pt;word-spacing:10pt"}

Prijazno vas obveščamo, da skupnost **Kiberpipa**, ki deluje v prostoru
na naslovu Gosposvetska c. 2 (v nadaljevanju: prostor) v okviru programa
_Društva uporabnikov Linuxa Slovenije --- LUGOS_ (v nadaljevanju: društvo),
**ni gostinec oz. gostinski obrat in ne izvaja gostinske dejavnosti**.


To utemeljujemo v skladu z **Zakonom o gostinstvu** (Uradni list RS,
št. 93/07, v nadaljevanju: zakon), specifično:

1. V skladu z **drugim odstavkom 1. člena** zakona, ki pravi:

   > "Gostinska dejavnost obsega pripravo in strežbo jedi in pijač ter
     nastanitev gostov,"

   navajamo, da **niti Kiberpipa niti društvo ne
   pripravljata in ne strežeta jedi ali pijač**. Za vse, kar se v prostoru
   popije ali pojé, velja, da:

   - je last fizičnih oseb, ki so hrano in pijače prinesle,
   - je namenjeno osebni rabi lastnikov in njihovih prijateljev ali znancev,
   - je brezplačno oz. ni del ponudbe in storitve skupnosti Kiberpipa ali
     dejavnosti društva.

2. V skladu s **prvim odstavkom 2. člena** zakona, ki pravi:

   > "Gostinsko dejavnost iz prejšnjega člena opravljajo [...] društva,
     ki imajo gostinsko dejavnost določeno v svojem temeljnim aktu,"

   navajamo, da **društvo ni registrirano za opravljanje gostinske
   dejavnosti, tj. gostinske dejavnosti nima navedene v svojem temeljnem
   aktu in gostinske dejavnosti ne izvaja**.

3. V skadu s **4. in 5. členom** zakona ter v skladu s **3. členom**
   _Pravilnika o minimalnih tehničnih pogojih in o obsegu storitev za
   opravljanje gostinske dejavnosti_ **prostor, kjer deluje Kiberpipa,
   ni gostinski obrat**.

Zavoljo zgoraj navedenih dejstev vas vljudno naprošamo, da po lastnem
preudarku odločbe po 17., 18. in 19. členu zakona ne izdate.

Hvala.

![Kiberpipa](logo/kiberpipa-lezeci.svg){:.float-right}
</div>

